<figure data-bbox="[41, 237, 565, 762]" data-page="8"><figcaption>Мөхәммәт мулла Хаҗи улының дәфтәре. 1764–1767 еллар(Татарстан Республикасы Милли китапханәсендә «543т» шифры белән саклана)</figcaption></figure>

кылыч сотнясына кергәннәр. Тарихи чыганаклардан билгеле булганча, «кенәз Аккылыч сотнясы» атамасының тарихы борынгыдан килгән. Ул – 1568 елда оештырылган Зөя өязендәге дүрт татар кенәзе исемнәре белән бәйле сотняларның[^8] административ берәмлекләрнең берсе. Башка сотнялар – Ишәй, Тимәй һәм Бикбулат исемнәре белән атап йөртелгән. Кенәз Аккылыч сотнясы шуларның иң зурысы булган. Гарәп язулы татарча кулъязмаларда әлеге исем «Аклыч» рәвешендә язылган булса да, аның Аккылыч булганлыгы шик уятмый, чөнки элеккерәк текстларда (XIX гасыр башына кадәр диярлек) бер үк аваз ике мәртәбә кабатланган татарча сүзләрдә һәм исемнәрдә хәреф бер генә мәртәбә язылган. Аккылыч исеме башлангычта «Хаккылыч» булгандыр, ягъни «Хак (Алла) кылычы», «Хак дин кылычы» мәгънәсендә. Гарәп һәм фарсы телләреннән кергән алынма сүзләрдәге «х» авазын төрки-татарлар еш кына төшереп калдырганлыгы билгеле. Шул сәбәпле, Хак сүзе Ак булып киткән. Бу исемгә аваздаш мәгънәдәге, гарәп теленнән кергән Сәйфулла һәм Сәйфетдин исемнәре дә татарларда киң кулланылган.

[^8]: Сотня — татар ханлыклары заманындагы хәрби-административ («мәндек»)ләр һәм «йөзлек»ләр урынында рус империясендә дәвам иткән административ бүленеш берәмлеге. Баштарак ул рус телендәге «сотня» сүзе белән аталган, XVIII гасыр ахырындагы реформадан соң административ берәмлек мәгънәсендәге татарча «йөз» сүзенең «өйез» дигән әйтелеше нигезендә «өяз» дип үзгәртелгән (русча: уезд). Бу китаптагы 16 нчы санлы документта «сотня» административ берәмлеге «ил» дип аталган булуы белән үзәнчелекле.

Кенәз Аккылыч Тугыш улының (1587–1637) әтисенә (Тугыш Дәүләтбахты улына) патша Иван Грозный вакытында бик зур җир-су биләмәләре бирелгән. Әтисеннән күчкән биләмә территориясе улы Аккылыч исеменә бәйләп XVII-XVIII гасырларда (1781 елга хәтле) кулланылышта йөргән.

«Татар археографиясе» сериясенең 28 нче китабында бу нәсел шәҗәрәсенең бер тармагы турындагы мәгълүматны бастырган идек. Анда болай язылган: «Габдеррәшид бине Жарбану бинте Сөләйман бине Көнтуган бине Җанбулат бине Киләй бине Килкә бине Килмәт бине кенәз Тимәй. Янә дәхи кенәз Аккылыч. Бу кенәзләр дүртесе бертугма кардәшләрдер.
Анларны падишаһ әгъзам хөрмәтләп, кенәз атап сотня виргән. Ислам дине үзәренә карар кылганнар һәм бүген дә ушандак ул түрт кенәз исеме берлә түрт сотня атарлар»[^9]. Әлеге мәгълүматта Габдеррәшид исемле зат үзенең әнисе Җарбану ягыннан бул

[^9]: Шәҗәрәләр / төз. Р.Мәрданов — Казан: «Милли китап» нәшр., 2021 — Б. 148.