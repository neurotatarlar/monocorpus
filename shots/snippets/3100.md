## 1 нче бүлек
МЕХАНИКА

### 1. КООРДИНАТЛАР СИСТЕМАЛАРЫ ҺӘМ ВЕКТОРЛАР

#### Төп формулалар[^1]

* Декарт координатлар системасында матди ноктаның торышы х, у, z координаталары яки радиус-вектор r белән аныклана. Аларның үзара бәйләнеше:

$r = ix + jy +kz,$

биредә **i**, **j**, **k** — координатлар күчәрләренең ортлары.

* Цилиндрик координатлар системасында матди ноктаның торышы р, г, ф белән аныклана. Цилиндрик системадан Декарт координатларына күчү формулалары түбәндәгечә белдерелә:

$x = \rho \cos \phi, y = \rho \sin \phi, z = z.$

* Сферик координатлар системасында матди ноктаның торышы r, ф, θ координатлары белән аныклана. Сферик системадан Декарт системасына күчү формулалары:

$x = r \sin \theta \cos \phi, y = r \sin \theta \sin \phi, z = r \cos \theta.$

* **А** векторының **n** векторы юнәлешенә проекциясе:

$A_n = A \cos \phi,$

биредә $\phi$ — бу векторлар арасындагы почмак, А — векторның модуле. А векторының х, у, z күчәрләренә проекцияләре:

$A_x = A \cos \alpha, A_y = A \cos \beta, A_z = A \cos \gamma,$

биредә α, β, γ, — вектор белән координатлар күчәрләре арасындагы почмаклар.

[^1]: Җыентыкта төп формулалар һәм кануннар йолдызчык белән тамгаланып бирелә.

