# VII Бөтенроссия татар авыллары эшмәкәрләре җыены

## ПЛЕНАР УТЫРЫШ
*3 март 2018 ел*
*«Корстон» сәүдә-күңел ачу комплексы*

**Васил Шәйхразиев:** Хәерле көн, мөхтәрәм Рөстәм Нургалиевич, газиз милләттәшләр, хөрмәтле утырышта катнашучылар! Бөтенроссия татар авыллары эшмәкәрләре җыенын” башлап җибәрергә рөхсәт итегез. Быел без җиденче тапкыр әлеге чарага җыелдык.

Бүген һәр елдагыча безнең белән бергә Татарстан Республикасы Президенты Рөстәм Нургали улы Миңнеханов. Бүгенге җыенда шулай ук Татарстан Республикасы хөкүмәт әгъзалары, Дәүләт Советы депутатлары, Татарстан Республикасының Россия Федерациясендәге вәкилләре, район һәм шәһәр башлыклары, җәмәгать эшлеклеләре, татар зыялылары, Россия Федерациясенең 38 төбәгенең татар авылларыннан килгән 784 эшмәкәр катнаша.

*Иң зур делегация Башкортостан Республикасыннан (80 кеше).*

*Шулай ук күпләп эшмәкәрләр килгән төбәкләр:*
*   Мордовия Республикасы
*   Ульяновск
*   Самара
*   Пенза өлкәләре.

Мәгълүм ки, 1 март көнне форум делегатлары 5 дискуссион мәйданчыкта һәм «Татар авылларының социаль-икътисадый нигезен булдыруда эшмәкәрләрнең роле» дигән сессиядә фикер алышты. Монда яңгыраган барлык тәкъдимнәр форумның гомуми резолюциясенә кертеләчәк.

Шулай ук форум кысаларында 2 март көнне делегатлар Татарстанның Әлки районына сәфәр кылды. Алар райондагы авыл эшмәкәрләренең хуҗалыклары һәм татар авылларының яшәеше белән танышты.