<figure data-bbox="[51, 52, 156, 143]" data-page="3"><figcaption>Чарлз Дарвин (1809-1882\)</figcaption></figure>

Хәзерге биология ул — комплекслы фән, аңа төрле биологик дисциплиналарның, шулай ук физика, химия һәм математика кебек фәннәрнең идеяләре һәм методлары үтеп керүе хас.

**Хәзерге биология үсешенең төп юнәлешләре.** Хәзерге вакытта биологиядә шартлыча өч юнәлешне аерып күрсәтергә мөмкин.

Беренчедән, бу — ***классик биология***. Әлеге юнәлештә терек табигатьнең күптөрлелеген өйрәнүче галим-натуралистлар эшли. Алар терек табигатьтә барган һәр күренешне объектив күзәтеп анализлыйлар, тере организмнарны өйрәнәләр һәм классификациялиләр. Классик биологиядә барлык ачышлар да ясалып беткән дисәк дөрес булмас иде. ХХ гасырның икенче яртысында күпләгән яңа төрләр тасвирланып кына калмыйча, патшалыкка (Погонофораларга) һәм хәтта өспатшалыкка (Архебактерияләр, яки Архейларга) кадәр булган эре таксоннар ачыла. Бу ачышлар галимнәрне терек табигать үсешенең бөтен тарихына яңача карарга мәҗбүр итә. Чын галим-натуралистлар өчен табигать ул — зур хәзинә, ә планетаның һәр почмагы исә үзенә бертөрле, кабатланмас. Шуңа күрә алар һәрвакыт әйләнә-тирә табигатькә куркыныч янавын йөрәкләре белән тоючылар һәм аны актив саклаучылар арасында.

Икенче юнәлеш ул — ***эволюцион биология***. XIX гасырда табигый сайланыш авторы *Чарлз Дарвин* үз эшен гади натуралист буларак башлый: коллекция туплый, күзәтә, тасвирлый, сәяхәт итеп, терек табигать серләрен ача. Әмма аны галим итеп таныткан эшенең төп нәтиҗәсе булып органик күптөрлелекне аңлаткан теория тора.

<figure data-bbox="[51, 734, 156, 812]" data-page="3"><figcaption>Александр Иванович Опарин (1894-1980\)</figcaption></figure>

Хәзерге вакытта тере организмнарның эволюциясен өйрәнү актив дәвам итә. Генетика һәм эволюцион теориянең кушылуы эволюциянең синтетик теориясен барлыкка китерде. Ләкин галим-эволюционистлар җавап таба алмаган сораулар әле хәзер дә җитәрлек.

ХХ гасыр башында илебезнең танылган биологы *Александр Иванович Опарин* тәгъбир иткән тереклекнең килеп чыгуы