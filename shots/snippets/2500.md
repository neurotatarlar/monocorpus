Сөйләм аппаратының схемасы. І авыз куышлыгы; II – йоткылык (фаринкс); III – борын куышлыгы; IV– бугаз куышлыгы.

<figure data-bbox="[300, 100, 700, 512]" data-page="13"></figure>

1\) йоткылык өсте; 2\) өске ирен; 3\) өске тешләр; 4\) альвеолалар; 5\) каты аңкау; 6\) йомшак аңкау; 7\) кече тел; 8\) аскы ирен; 9\) аскы тешләр; 10\) тел алды өлеше; 11\) телнең уртасы; 12\) тел арты; 13\) тел төбе; 14\) бугаз өсте; 15\) чүмечсыман кимерчәк; 16\) тавыш ярылары арасындагы тавыш ярыгы; 17\) калкансыман кимерчәк; 18\) балдаксыман кимерчәк; 19\) трахея; 20\) үңәч; 21\) балдаксыман кимерчәк.

Физик аспект, авазлар табигатьтәге бер физик күренеш буларак, һава дулкыннарының тирбәнеше буларак тикшереләләр. Аларның озынлыклары, көче, югарылыгы, тембры яки спектры характерлана.

Лингвистик аспекттан авазлар телдә сүзләрне һәм морфемаларны төзүче, аларны бер-береннән аерырга мөмкинлек бирүче иң кечкенә аваз берәмлекләре, фонемалар буларак өйрәнелә.

Татар фонетикасының өйрәнелү тарихы.

Татар теле фонетикасына караган беренче мәгълүматлар XVIII-XIX йөзләрдә басылган дәреслекләрдә чагылыш тапканнар. Бу дәреслекләр барысы да укыту максатларыннан язылганнар, Аларда төп игътибар русларга татар теле грамматикасын өйрәтүгә юнәлгән була. Грамматикаларга әлифба