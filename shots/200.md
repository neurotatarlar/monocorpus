<!-- page 3 start -->
### ИСТӘ КАЛДЫРЫГЫЗ!

**Сөйләм калыплары**
Син бүген шундый матур!
Нинди матур!
Сез нинди акыллы!
Син – ышанычлы дус.
Сезнең белән сөйләшү күңелле булды.
Сез дөрес әйттегез.
Мин сезне таныштырыйм әле.
Кемне күрәм!

### ТЕЛ МАТЕРИАЛЫ

**Игътибар итегез**: кап-караңгы, иң тирән, дөм караңгы, чем-кара, үтә салкын – артыклык дәрәҗәсендәге сыйфатлар.
Татар телендә сыйфатларның артыклык дәрәҗәсе 2 ысул белән ясала.
1) гади дәрәҗәдәге сыйфатларның беренче өлешенә м, п хәрефләре өстәлә. Мәсәлән, кып-кызыл, сап-сары, ап-ак, түм-түгәрәк, төп-төз, чып-чын, тип-тиз, теп-тере һ.б.
2) гади дәрәҗәдәге сыйфатлар алдына иң, үтә, чем, дөм, шыр һ.б. кисәкчәләр өстәлә. Мәсәлән, дөм сукыр, шыр тиле, шыр ялангач, үтә явыз, җете кызыл, чалт аяз һ.б.

1. **Үрнәктәгечә әйтегез һәм үзегез сайлаган сүзтезмәләр белән биш җөмлә төзегез.**

*Үрнәк: дөп-дөрес мәгълүмат – мәгълүматларның дөп-дөресе*

Оп-озын юл, юп-юан агач, йом-йомшак урындык, яп-якты бүлмә, кып-кызыл миләш, чып-чын хәбәр, төп-төз чыршы, тип-тирән күл.

2. **Тәрҗемә итегез.**

*Үрнәк: Который из детей совсем маленький? – Балаларның кеп-кечкенәсе кайсы?*

Который из цветков синий-пресиний? Которая из рубашек совершенно розовая? Которая из дорог совершенно ровная? Которая из рек совсем мелкая? Который из месяцев совсем короткий? Который из предметов черный-пречерный?<!-- page 3 end --><!-- page 4 start -->

3. **Бирелгән сыйфатларның антонимнарын табыгыз.**

Ап-ак, ап-ачы, кап-караңгы, буп-буш, җып-җылы, зуп-зур, йоп-йомшак, кап-карт, сып-сыек, кип-киң, коп-коры.

### ТЫҢЛАП АҢЛАУ

1. **«Әйдаманнар мәктәбе»ндә катнашучыларның фикерләрен тыңлагыз .**

2. **Язманы тагын бер тапкыр тыңлагыз һәм дөрес җавапны сайлагыз.**

1. Катнашучыларның \_\_\_\_\_\_\_\_ югары дәрәҗәдә.
А) шикләре
Ә) мөмкинлекләре
Б) мохите
В) батырлыгы

2. «\_\_\_\_\_\_\_\_ мәктәбе»нә бик рәхмәтлемен!
А) катнашучылар
Ә) студентлар
Б) әйдаманнар
В) укучылар

3. «Әйдаманнар мәктәбе» балалар белән \_\_\_\_\_\_\_\_ төп нигезләрен аңларга ярдәм итте.
А) укытуның
Ә) форумының
Б) булуның
В) эшләүнең

4. \_\_\_\_\_\_\_\_ әйдаманнар барлык осталыкларына өйрәттеләр.
А) зур
Ә) яңа
Б) тәҗрибәле
В) кыска

5. Кечкенәдән үк әйдаман \_\_\_\_\_\_\_\_ килә иде.
А) укыйсым
Ә) буласым
Б) эшлисем
В) укытасым

6. Программасы бик кызыклы: \_\_\_\_\_\_\_\_ дә, дәресләр бик күңелле узды.
А) остаханәләр
Ә) чыгышлар
Б) биюләр
В) белемнәр

3. **Язманы тагын бер тапкыр тыңлагыз һәм сорауларга җавап бирегез.**

1. Әйдаман нинди булырга тиеш?
2. Әйдаман Марсель фикеренчә, белгеч – кем ул?
3. Ләйсән «Әйдаманнар мәктәбе»ндә нәрсәгә өйрәнгән?
4. Әйдаман кайсы төшенчәләрне онытырга тиеш?
5. Кемнең кечкенәдән үк әйдаман буласы килгән?
6. Регина «Әйдаманнар мәктәбе»ндә нишли?<!-- page 4 end -->