<!-- page start -->
<figure><img/><figcaption>Газетада крепостнойларны сату турында белдерү</figcaption></figure>

**1804 елда** Балтыйк буенда крепостной хокукны юкка чыгару буенча беренче адым ясала: крестьяннарның йөкләмәләре һәм акчалата түләү күләмнәре төгәл билгеләнә, ә крестьяннар үз җир биләмәләренең мирас калдыручы хуҗалары дип таныла. Александр фикере буенча, Балтыйк буенда үткәрелгән реформалар киләчәктә «бөтен Россиягә үрнәк күрсәтергә тиеш була».

Шулай итеп, яңа император идарә итә башлаган беренче елларда ук аның реформалар ярдәмендә илдәге хәлне яхшыртырга омтылуы бик ачык күренә.

## Сораулар һәм биремнәр

1. Император Александр І нинди шәхси сыйфатларга ия була? Аның характерындагы аумакайлыкның сәбәпләрен сез нәрсәдә күрәсез? Бу сыйфатлар яшь патша сәясәтенә нинди йогынты ясый?
2. Яшерен комитетның төп бурычы нәрсәдә? Россия тормышында ул нинди роль уйный?
3. Александр І нең тәүге реформаларына характеристика бирегез. Иң әһәмиятлесе кайсысы дип уйлыйсыз? Ни өчен?

## Документлар

**Александр І хатларыннан. 1797 ел**

...Кайчан чиратым җитәр икән, ашыкмыйча, акрынлап кына, әлбәттә, халык вәкиллеген төзү өстендә эшлисе иде, ә ул идарә ителешле вәкиллек ирекле конституция төзер иде<!-- page end -->
