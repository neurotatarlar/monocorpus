<!-- page start -->
## Иң әһәмиятле химик төшенчәләр һәм законнар. I БҮЛЕК

### § 1. Химик элемент. Изотоплар

Химиядә иң әһәмиятле төшенчәләрнең берсе — химик элемент.

***Химик элемент*** ул — химик яктан бер-берсе белән бәйләнмәгән, төш корылмалары бердәй булган атомнар төре.

Бу билгеләмәдән күренгәнчә, химик элемент — ниндидер бер атом түгел, бәлки төш корылмасы (протоннар саны) бердәй булган атомнар җыелмасы. Бер үк элемент атомнары төшләрендәге нейтроннар саны аерылырга мөмкин. Мәсәлән, хлор элементы, төшендәге нейтроннар саны белән аерылып торучы ике төрле атомнардан — $^{37}_{17}\text{Cl}$ атомнарыннан һәм $^{35}_{17}\text{Cl}$ атомнарыннан тора. Бу атомнарны хлорның изотоплары дип атыйлар.