<!-- page start -->
Айрат Хәлимович эшкә урнашырга килгән.
1) текстка туры килә
2) текстка туры килми

Туристлар экскурсия турында сөйләшәләр.
1) текстка туры килә
2) текстка туры килми

Университетта конференция булачак.
1) текстка туры килә
2) текстка туры килми

<table>
  <tr>
    <td>СЕЗ БЕЛӘСЕЗМЕ?</td>
    <td>Бәхетле, уңыш казанган кеше турында ишәк төчкергәндә туган (родился, когда чихнул ишак) диләр. Рус телендә мондый кеше турында родился в рубашке дип әйтәләр.</td>
  </tr>
</table>

## ЯЗУ

1.  **Текстны укыгыз һәм эчтәлеге буенча һәрберегез фикерегезне белдерегез.**

Җәмгыятьтә рухи кыйммәтләрнең торгызылуы күп очракта кешеләрдә тотрыклы әхлак тәрбияләүгә һәм аларның белем дәрәҗәсенә бәйле. Россия мәгарифен модернизацияләү концепциясе укыту методикасын камилләштерү, социаль һәм гуманитар фәннәрнең казанышларын үзләштерү, шуларга нигезләнеп, яшь буында дөрес аралашу, кешеләрне аңларга тырышу, үз фикереңне аңлаешлы итеп башкаларга җиткерү, кешеләр алдында чыгыш ясау күнекмәләрен формалаштыруны таләп итә.

Психолог Б.Д. Парыгин фикеренчә, аралашу – «катлаулы һәм күпкырлы процесс. Ул – бер вакытта шәхесләрнең бер-берсенә тәэсир итүе дә, хәбәрләшү процессы да, кешеләрнең бер-берсенә мөнәсәбәте, бер-берсенә йогынты ясавы да, бер-берсенең хәленә керү, аңлашу процессы да». Димәк, эшлекле аралашу хезмәт эшчәнлеге процессында шәхесне үсешкә илтүче, кешенең иҗади мөмкинлекләрен ачучы юл ул.

Эшлекле аралашу вакытында әңгәмәдәшләрнең бер-берсенә йогынтысы нәтиҗәсендә аңлашу субъектларының рухи үсеше тәэмин ителә. Бу процесс аралашуда катнашучы шәхеснең аңлылыгына һәм активлыгына бәйле. Эшлекле аралашуның максаты хезмәттәшлекне үстерү. Эшлекле аралашу ул хезмәт эшчәнлеге процессында кулланылучы әзер күрсәтмәләр генә түгел. Ул, фикерләү һәм үз-үзеңне тоту техникасы үсешенең шарты буларак, аны кулланылучы кешегә дөрес нәтиҗәгә килергә ярдәм итә.

Кешеләрне хезмәттәшлек итәргә этәрүче нәтиҗәле алымнар куллана белү бөтен һөнәр ияләре өчен дә әһәмиятле. Эшлекле аралашуда фикерләр, программалар, проектлар ярышы тормышка аша. Мондый аралашуда дәлилләр куллану, радио, телевидение һ.б. чыганаклардан алын<!-- page end -->
<!-- page start -->ган мәгълүматны дөрес һәм төрле яклап анализлау, кирәкле фактлар һәм вакыйгаларны сайлап алу һәм гомумиләштерү, үз мәгълүматларыңны җыю һәм тәртипкә салу бик мөһим. Эшлекле аралашу фикерләү эшчәнлеген оештыра, аралашуда катнашучыларны теге яки бу проблемалар турында уйланырга, үз күзаллауларын, мөнәсәбәтләрен формалаштырырга, хезмәт эшчәнлегендә үз урыннарын һәм максатларын билгеләргә мәҗбүр итә. Эшлекле аралашу вакытында субъектларның бер-берсенә тәэсир итүе җәмгыятькә кирәкле товарлар, хезмәтләр эшләп чыгарырга ярдәм итә. Шуның нәтиҗәсендә позитив хезмәттәшлек механизмы үсә һәм камилләшә.

Эшлекле аралашуда дипломатик кагыйдәләр кулланыла: алдан күрүчәнлек һәм төгәллек, кырыс таләпчәнлек һәм йомшаклык, тизлек, үзеңә ышандыра белү, кешене аңларга тырышу. Аз гына тупаслык та эшлекле аралашуда конфликт китереп чыгара, ә инертлык эшсезлек, нәтиҗәсезлекккә китерә.

2.  **Текстның эчтәлеге буенча сорауларга җавап бирегез.**

Текстта сүз нәрсә турында бара?
Россия мәгарифен модернизацияләү нәрсә таләп итә?
Эшлекле аралашуга бирелгән билгеләмә белән килешәсезме? Ни өчен?
Эшлекле аралушының максаты нәрсә?
Позитив хезмәттәшлеккә нәрсәләр тәэсир итә?
Эшлекле аралашуда кулланылган кагыйдәләр белән килешәсезме? Ни өчен?

3.  **Текстны укыгыз. А, Ә һәм Б вариантларыннан дөрсе җавапны сайлагыз.**

Аралашу (1) \_\_\_\_\_\_\_\_ өйрәнгәндә, тавыш кебек бик әһәмиятле детальне игътибарсыз калдырырга ярамый. Дикцияне яхшырту һәм, (2) \_\_\_\_\_\_\_\_, дөрес сулыш алырга өйрәнү өчен, фонетик күнегүләр эшләргә кирәк. Мәсәлән:

1.  Тирән итеп (3) \_\_\_\_\_\_\_\_ алыгыз һәм, үпкәдән бөтен һаваны чыгарып бетерергә тырышып, «а-а-а» авазын әйтегез.
2.  Шундый ук күнегүне башка сузыклар белән дә (4) \_\_\_\_\_\_\_\_ кирәк.
3.  Әкрен генә тирән итеп сулыш алыгыз һәм иреннәр йомылган килеш «м-м-м» авазын сулыш җиткән кадәр сузыгыз. Күнегү өч тапкыр әкрен генә, өч тапкыр тавышны (5) \_\_\_\_\_\_\_\_ эшләнелә. Авазның көчен әкренләп арттыра барырга кирәк.
4.  «А-э-и-о-у-ә-ө-ү» авазларын әйтеп, берничә тапкыр җырлагыз.

1) **A** – сәнгатен **Ә** – сәнгатенең **Б** – сәнгатеннән
2) **A** – сөйләгәч **Ә** – сөйләп **Б** – сөйләгәндә
3) **A** – сулыш **Ә** – сулышка **Б** – сулыштан
4) **A** – эшләп **Ә** – эшләргә **Б** – эшли
5) **A** – күтәрсә **Ә** – күтәреп **Б** – күтәргәч